\section{Teori}

Vi vil i dette afsnit gennemgå den basale teori bag binære tal og slutteligt indføre læseren i de forskellige formater, deriblandt fixed-point format, og hvorfor det er interessant at bruge denne repræsentation  i vores projekt.
\subsection{Binære tal}
Et binært tal er et tal der kan udtrykkes i det binære talsystem/base-2, hvor grundtallet er 2. Binære tal er meget lette at implementere i digital logik, og er derfor et system der bruges internt i computere verden over. \\ 
Et binært tal består af bits, som svarer til et ciffer. Et bit kan have en af to tilstande: logisk højt eller logisk lavt. Dette medfører da hvis vi har \textit{n} bits har vi $2^n$ forskellige tilstande. Disse forskellige tilstande kan fortolkes på forskellige måder, og vi vil i de næste afsnit gennemgå nogle af de forskellige representationer.
\subsection{Unsigned repræsentation}
I det binære talsystem er grundtallet vanligvis 2(det kunne potentielt også være -2). Det betyder således at i en n-bit streng, vil  bittet yderst til højre være vægtet med  $2^0$, det næste med $2^1$ op til $2^n$ gående mod venstre. Tallet 5(base-10) kan da skrives som i ligning \ref{unsigned}. Ydermere tæller vi også fra højre mod venstre, og første bit står såldedes også på 0 plads. Dette bit kaldes oftest  LSB(least significant bit), hvorimod det bit der står helt til venstre oftest kaldes MSB(most significant bit) \cite[s. 18]{Dlogic}. 


\begin{equation}\label{unsigned}
5_{10} = 101_{2} = 1 \cdot 2^2+0 \cdot 2^1+1 \cdot 2^0
\end{equation}


Med de indførte definitioner har vi kun mulighed for at repræsentere positive heltal. Vi ønsker også at kunne skrive kommatal og negative tal.

\subsection{Fixed point kommatal}
Kommatal kan indføres på en simpel måde, ved blot at vægte i omvendt retning når man går mod højre, således at bittet til højre for kommaet har vægtningen $2^{-1}$, bittet 2 til højre for kommat vægtningen $2^{-2}$ osv. Hvis man har en n-bit streng med b tal til højre for kommaet, har man da muligheden for at skrive tal mellem 0 og $\frac{2^n-1}{2^b}$ \cite[s.~4]{Yates}

Tallet 13.625 kan f.eks skrives som

\begin{equation}
13.625_{10} = 1101.101_2 = 1 \cdot 2^3+1 \cdot 2^2+1 \cdot 2^0+1 \cdot 2^{-1}+1 \cdot 2^{-3}
\end{equation}

\subsection{Repræsentation af negative tal}
Hvis vi ønsker at repræsentere negative tal, gøres det oftest på 3 forskellige måder: 
Signed magnitude, 1's kompliment eller 2's kompliment. Vi vil her gennemgå signed magnitude og 2's komplement.
\subsubsection{Signed magnitude}
En af måderne at repræsentere fortegnet på bit-strengen, er ved at lade det mest signifikante bit(MSB: længst til venstre) bestemme fortegnet, hvor 0 indikerer et positivt tal og 1 indikerer et negativt tal.  F.eks. kan tallet -37 i signed magnitude repræsentation skrives således:
\begin{equation}
-37_{10} = 1100101_2 
\end{equation}
Signed magnitude repræsentation, har dog den ulempe, at man spilder et bit, f.eks. hvis man har en 4-bit streng gælder der at 1000 =  0000, så istedet for at have $2^4$ tilstande har man blot $2^4-1$. Desuden er signed magnitude ikke så velegnet til brug i digitale systemer.\cite[s.~260]{Dlogic}
\subsubsection{2's komplement}
En anden måde at repræsentere negative tal, kan gøres vha. 2's komplement. 2's komplement findes ved at invertere et unsigned tal og derefter lægge 1 til. 2's komplement har to fordele: Der er kun et 0, og subtraktion kan gøres på samme måde som addition, så hvis vi ønsker at subtrahere 3 fra 5, skal vi blot finde 2's kompliment af 3 og lægge det til 5, som i ligning \ref{2skomp}.  Disse fordele gør 2's komplement en god metode til at repræsentere tal i digitale systemer.
\begin{equation}
\label{2skomp}
 5-3 = 5+(-3)
\end{equation}
Ydermere har 2's komplement en cyklisk natur, der gør den smart at bruge sammen med triogonmetriske funktioner, såsom cos og sin. Dette brugte vi i øvelse 4.

\subsection{Fixed point vs floating}
I dette projekt brugte vi ikke floating-point typer. Dette skyldes at Z8 serien er en 8-bit processor, og disse bruger oftest ALU's(Arithmetic Logic Unit) designet til fixed point aritmetik.\cite[s. ~5]{Zicomp}. Det er muligt at få processorer med indbyggede FPU(floating-point units), der er optimerede til at arbejde med floating-point typer, eller coprocessorer til at supplere CPU'en. Hvis vi insisterede på at arbejde i floating-point format, ville vi være nødt til at bruge Zilog's bibliotek til floating-point, hvilket ville være for langsomt til vores behov\cite{Zifloat}\cite{Zimult}. Vi brugte derfor kun integers, og omdannede dem til fixed point.
